---
title: "2.21 Uttara"
id: "thag2.21"
chapter: 2
verse: 21
slug: "thag2.21"
edition: "SuttaCentral"
collection: "Theragāthā"
pali_source: "suttacentral"
translator: ""
weight: 21
bookHidden: true
---

# 2.21 Uttara

“Khandhā mayā pariññātā,\
taṇhā me susamūhatā;\
Bhāvitā mama bojjhaṅgā,\
patto me āsavakkhayo.

Sohaṁ khandhe pariññāya,\
abbahitvāna jāliniṁ;[^1]\
Bhāvayitvāna bojjhaṅge,\
nibbāyissaṁ anāsavo”ti.

## Attribution

… Uttaro thero ….

## Notes

[^1]: Variant: abbahitvāna → abbhahitvāna (sya1ed, sya2ed); abbuhitvāna (mr)