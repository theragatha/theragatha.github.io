---
title: "2.5 Ajina"
id: "thag2.5"
chapter: 2
verse: 5
slug: "thag2.5"
edition: "SuttaCentral"
collection: "Theragāthā"
pali_source: "suttacentral"
translator: ""
weight: 5
bookHidden: true
---

# 2.5 Ajina

“Api ce hoti tevijjo,\
maccuhāyī anāsavo;\
Appaññātoti naṁ bālā,\
avajānanti ajānatā.[^1]

Yo ca kho annapānassa,\
lābhī hotidha puggalo;\
Pāpadhammopi ce hoti,\
so nesaṁ hoti sakkato”ti.

## Attribution

… Ajino thero ….

## Notes

[^1]: Variant: ajānatā → ajānakā (sya1ed, sya2ed, pts2ed)