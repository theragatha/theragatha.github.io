---
title: "2.6 Meḷajina"
id: "thag2.6"
chapter: 2
verse: 6
slug: "thag2.6"
edition: "SuttaCentral"
collection: "Theragāthā"
pali_source: "suttacentral"
translator: ""
weight: 6
bookHidden: true
---

# 2.6 Meḷajina[^1]

“Yadāhaṁ dhammamassosiṁ,\
bhāsamānassa satthuno;\
Na kaṅkhamabhijānāmi,\
sabbaññūaparājite.

Satthavāhe mahāvīre,\
sārathīnaṁ varuttame;\
Magge paṭipadāyaṁ vā,\
kaṅkhā mayhaṁ na vijjatī”ti.

## Attribution

… Meḷajino thero …. [^2]

## Notes

[^1]: Variant: Meḷajinattheragāthā → melajinattheragāthā (bj)

[^2]: Variant: Meḷajino → melajino (bj)