---
title: "2.40 Kappaṭakura"
id: "thag2.40"
chapter: 2
verse: 40
slug: "thag2.40"
edition: "SuttaCentral"
collection: "Theragāthā"
pali_source: "suttacentral"
translator: ""
weight: 40
bookHidden: true
---

# 2.40 Kappaṭakura

“Ayamiti kappaṭo kappaṭakuro,\
Acchāya atibharitāya;[^1]\
Amataghaṭikāyaṁ dhammakaṭamatto,[^2]\
Katapadaṁ jhānāni ocetuṁ.

Mā kho tvaṁ kappaṭa pacālesi,\
Mā tvaṁ upakaṇṇamhi tāḷessaṁ;\
Na hi tvaṁ kappaṭa mattamaññāsi,[^3]\
Saṅghamajjhamhi pacalāyamāno”ti.

## Attribution

… Kappaṭakuro thero …

## Other

vaggo catuttho.

Tassuddānaṁ

Migasiro sivako ca,\
upavāṇo ca paṇḍito;\
Isidinno ca kaccāno,\
nitako ca mahāvasī;\
Poṭiriyaputto nisabho,\
usabho kappaṭakuroti.

## Notes

[^1]: Variant: atibharitāya → atibhariyāya (bj, mr); accaṁbharāya (sya1ed, sya2ed)

[^2]: Variant: dhammakaṭamatto → dhammakatamatto (bj, pts1ed, pts2ed); dhammakaṭamaggo (bj-a)

[^3]: Variant: Na hi → naha (bj); na ha (pts1ed); na vā (mr)